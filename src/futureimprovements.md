# Future Improvements

De huidige proof of concept laat zien dat vision-technologie geschikt is voor inline kwaliteitscontrole bij EuroMouldings. Voor verdere ontwikkeling richting een industriële toepassing zijn er meerdere verbeterpunten mogelijk.

**Veiligheid**<br>
In de huidige opstelling is de veiligheid vooral geregeld door het af te schermen van de gevaren. In een volgende fase kan de veiligheid verder worden verbeterd door actieve veiligheidsmaatregelen toe te voegen, zoals een noodstop en veiligheidsvergrendelingen op de inspectietunnel. Als deze functies worden toegevoegd, moet opnieuw worden gekeken naar de veiligheid van het systeem en kan een Performance Level worden bepaald volgens ISO 13849 (ISO 13849 is een norm die beschrijft hoe veiligheidsfuncties van machines moeten worden ontworpen en hoe betrouwbaar deze functies moeten zijn).

**Verbetering van defectdetectie**<br>
Niet alle defecten zijn met een gewone RGB-camera goed te detecteren. In de toekomst kan het systeem worden uitgebreid met andere meetmethodes, zoals 3D-vision of lasertechniek, om kleine vorm- en detailfouten beter te kunnen zien. Voor het meten van wanddikte zijn technieken nodig die door het materiaal heen kunnen meten, zoals infrarood of ultrasoon. Ook kan het gebruik van meerdere camera’s helpen om moeilijk bereikbare plekken beter te inspecteren.

**Belichting**<br>
De betrouwbaarheid van het vision-systeem kan worden verbeterd door gebruik te maken van industriële LED-verlichting met een vaste lichtkleur. Voor glanzende flessen kan dome-verlichting worden toegepast en met polarisatiefilters kunnen storende reflecties worden verminderd. Dit zorgt voor stabielere beelden en minder foutieve afkeuringen.

**Software en data**<br>
In een volgende fase kan de software slimmer worden gemaakt door gebruik te maken van machine learning. Hierdoor kan het systeem beter omgaan met variaties in producten en defecten. Daarnaast kan automatische productherkenning worden toegevoegd, zodat instellingen automatisch worden aangepast per product. Inspectieresultaten kunnen worden opgeslagen in een database om trends en kwaliteitsproblemen te analyseren.

**Integratie en opschaling**<br>
Voor een echte implementatie moet het systeem verder worden geïntegreerd in de productielijn, bijvoorbeeld door koppeling met een PLC en een automatisch afkeurmechanisme. Door het systeem modulair op te bouwen en zoveel mogelijk te standaardiseren, wordt het eenvoudiger om het systeem op meerdere productielijnen toe te passen.

**Conclusie**<br>
Door deze verbeteringen kan het huidige proof of concept worden doorontwikkeld tot een veilig, betrouwbaar en praktisch inzetbaar vision-systeem voor EuroMouldings
