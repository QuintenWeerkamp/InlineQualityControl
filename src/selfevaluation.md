# Self Evaluation


Terugkijkend op dit project kan worden geconcludeerd dat de doelstelling grotendeels is behaald. Het onderzoek heeft aangetoond dat een vision-systeem geschikt is voor het detecteren van een groot deel van de defecten bij producten van EuroMouldings. Met een RGB-camera bleek circa 75% van de onderzochte defecten detecteerbaar, wat bevestigt dat vision-technologie een goede basis vormt voor inline kwaliteitscontrole.

Een sterke kant van het project is dat er systematisch is gekeken naar de invloed van camera-opstelling, resolutie en belichting. Door deze factoren te analyseren, is inzicht verkregen in de voorwaarden voor betrouwbare defectdetectie per flesgrootte. Ook is duidelijk geworden dat er geen universele oplossing bestaat: zowel de camera- als lichtopstelling moet worden afgestemd op het type defect.

Tegelijkertijd zijn er ook beperkingen aan het onderzoek. De focus lag voornamelijk op defecten die met een RGB-camera te detecteren zijn, waardoor defecten zoals wanddikte-afwijkingen en interne vormfouten buiten scope zijn gebleven. Daarnaast is het onderzoek uitgevoerd met voornamelijk zwarte flessen en zonder het gebruik van optische filters, wat de generaliseerbaarheid van de resultaten enigszins beperkt.

Tot slot heeft dit project duidelijk gemaakt dat het huidige proof of concept nog verdere ontwikkeling nodig heeft op het gebied van veiligheid, software-intelligentie en industriÃ«le integratie. Deze inzichten vormen een goede basis voor vervolgonderzoek en verdere doorontwikkeling richting een volwaardig en betrouwbaar vision-systeem voor de productieomgeving.